<!DOCTYPE html>
<html lang="en">
<head>
    <meta charset="UTF-8">
    
</head>
<body>
            <h3>Het project</h3>
            <p>

            Als eerste jaars studenten van de opleiding Software Engeneering, aan de Hogeschool van Amsterdam,
            hebben wij een opdracht gekregen voor het project Fasten Your Seatbelts (FYS).
            De opdracht luidt als volgt:<br><br>

            Het aantal alleenstaanden in Nederland groeit hard. Zeventig jaar geleden telde Nederland
            285.000 alleenstaanden, inmiddels zijn dat er meer dan drie miljoen. Dat blijkt uit cijfers van
            het Centraal Bureau voor de Statistiek. De verwachting is dat in 2030 3,6 miljoen mensen
            alleen door het leven gaan. Een alleenstaande kan iemand zijn die vrijgezel is maar ook
            iemand die gescheiden is (met of zonder kinderen) of weduwe/ weduwnaar is.
            <br><br>
            In de vakantiewereld is ook een groeiende vraag naar reizen speciaal voor alleenstaanden.
            Voor sommige reizigers is 's avonds alleen een glas wijn drinken heerlijk, anderen reizen
            liever samen met familie of vrienden, of juist met een heel nieuw gezelschap.
            Het kan leuk zijn (een deel) van de reis op te trekken met iemand die dezelfde interesses
            heeft. Bijvoorbeeld om samen naar een favoriet museum of festival te gaan of om samen
            lekker vis te eten bij dat leuke strandtentje.
            <br><br>
            Corendon wil inspelen op deze ontwikkeling en wil de alleenstaande reizigers met elkaar in
            contact brengen op basis van gezamenlijke interesses. Dit contact kan ontstaan voordat een
            reis geboekt wordt, bijvoorbeeld om een andere alleenstaande reiziger te zoeken om samen
            (een deel) van de reis mee op te trekken. Maar het kan ook tijdens de reis om iemand te
            zoeken voor een leuke activiteit. Corendon wil hiervoor een website ontwikkelen om dit
            allemaal mogelijk te maken. Deze website staat los van de bestaande Corendon website.
            Via links in de reisteksten en in de reisdocumenten wordt verwezen naar het bestaan van de
            site.
            </p>

    
</body>
</html>
